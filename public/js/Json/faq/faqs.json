[
    {
        "question": "نصب و ورود — چطور می‌توانم اپلیکیشن SAY را نصب کنم؟",
        "answer": "دپلیکیشن SAY تحت وب فعال است و در حال حاضر نسخه قابل دانلود و نصبی ندارد. با ورود به سایت https://saydao.org/ و از طریق بخش اپلیکیشن/دپلیکیشن می‌توانید به آسانی در نسخه تحت وب ثبت‌نام و از آن استفاده کنید."
    },
    {
        "question": "نصب و ورود — نحوه ثبت‌نام در دپلیکیشن چگونه است؟",
        "answer": "جهت ثبت نام در دپلیکیشن، می‌توانید انتخاب کنید که مراحل ثبت‌نام را با آدرس ایمیل یا شماره تلفن طی کنید. پس از وارد کردن آدرس ایمیل یا شماره، کد تایید امنیتی برای شما ارسال می‌شود. با وارد کردن کد امنیتی، می‌توانید نام کاربری و گذرواژه خود را تنظیم و ثبت‌نام خود را تکمیل کنید. (اگر ایمیل را انتخاب کرده‌اید و کد را دریافت نکردید، پوشه اسپم خود را نیز بررسی کنید.)"
    },
    {
        "question": "نصب و ورود — اگر رمز عبورم را فراموش کنم، چطور می‌توانم وارد حساب کاربری شوم؟",
        "answer": "در صفحه ثبت‌نام، با انتخاب گزینه «فراموشی گذرواژه»، آدرس ایمیل یا شماره تلفن ثبت‌شده را وارد کنید. در کمتر از یک دقیقه، لینک یا کد تغییر گذرواژه برای شما ارسال می‌شود تا رمز جدید تعیین کنید."
    },
    {
        "question": "مالی — آیا تنها می‌توانم یک نیاز مشخص (مثلاً کفش یا کتاب) را تامین کنم یا امکان کمک کلی هم وجود دارد؟",
        "answer": "برای اطمینان از شفافیت پرداخت‌ها و سوابق، نیازها تنها به صورت موردی با ذکر دقیق جنس نیاز و کالا یا خدمت مورد نظر در پنل ثبت می‌شوند. از آنجا که حمایت کلی و بدون جزئیات شفافیت لازم را نخواهد داشت، امکان پرداخت کلی وجود ندارد."
    },
    {
        "question": "مالی — اگر در ایران زندگی نکنم یا امکان پرداخت ریالی نداشته باشم، چه گزینه‌هایی برای پرداخت دارم؟",
        "answer": "متاسفانه، در حال حاضر به دلیل محدودیت‌های زیرساختی موجود در ایران، امکان پرداخت با دیگر ارزها و بدون داشتن IP ایران ممکن نیست."
    },
    {
        "question": "مشارکت — چطور می‌توانم در SAY کودکی را به سرپرستی بگیرم؟",
        "answer": "بعد از ثبت نام در دپلیکیشن SAY، با لمس یا کلیک روی آیکون ذره‌بین در منوی اصلی، به صفحه‌ی انتخاب تصادفی هدایت می‌شوید. با کلیک روی گزینه «انتخاب تصادفی»، پروفایل یکی از کودکان تحت سرپرستی که آماده پذیرش نقش جدید در خانواده مجازی خود است به صورت اتفاقی برای شما نمایش داده می‌شود. در این صفحه می‌توانید به صدای کودک گوش دهید، داستان زندگی او را بخوانید و نقش مطلوب خود را انتخاب کنید."
    },
    {
        "question": "مشارکت — اگر برای استفاده از اپلیکیشن نیاز به راهنمایی داشته باشم، باید چه کاری انجام دهم؟",
        "answer": "برای دریافت راهنمایی در خصوص استفاده از دپلیکیشن، می‌توانید به بخش مستندات SAY مراجعه کنید. اگر پاسخ سوال خود را در این بخش نیافتید، با آدرس info@saydao.org تماس بگیرید."
    },
    {
        "question": "مشارکت — آیا تنها می‌توانم به صورت تصادفی کودکی را برای سرپرستی انتخاب کنم؟",
        "answer": "بله. در حال حاضر و پیش از پیشرفت مدل‌های سرپرستی دیگر، جستجوی تصادفی تنها راه انتخاب کودکان برای سرپرستی است."
    },
    {
        "question": "مشارکت — این امکان وجود دارد که تنها بخشی از هزینه‌ی یک نیاز را پرداخت کنم؟",
        "answer": "قطعا. شما می‌توانید تنها بخشی از هزینه‌ی نیازی را پرداخت کنید و سایر اعضای خانواده مجازی کودک شما می‌توانند باقی هزینه را پرداخت کنند."
    },
    {
        "question": "مشارکت — چه تفاوتی میان نقش‌های مختلف یک خانواده‌ی مجازی وجود دارد؟ آیا برخی نقش‌ها نسبت به نقش‌های دیگر اولویت دارند؟",
        "answer": "در مرحله انتخاب نقش، نقش‌های مختلف تفاوتی با یکدیگر ندارند؛ جز اینکه در هر خانواده تنها یک جایگاه برای پدر و مادر و چندین جایگاه برای باقی نقش‌ها وجود دارد. اما در زمان تخصیص توکن پس از پرداخت نیازها، هر نقش در برابر نقش‌های مشابه در دیگر خانواده‌های مجازی ارزیابی خواهد شد."
    },
    {
        "question": "مشارکت — در صورت بر عهده گرفتن نقش و پرداخت نکردن هزینه‌ها، چه اتفاقی می‌افتد؟",
        "answer": "یکی از ضریب‌های موثر در محاسبه توکن‌های قابل توزیع میان هر خانواده، ضریب فاصله است که برای کنترل جمعیت اعضای خانواده‌های مجازی در نظر گرفته شده است. اگر عضوی مشارکتی در رفع نیاز کودک نداشته باشد، این ضریب محاسبه نمی‌شود و فرآیند امضا/تأیید نیاز متوقف می‌شود. عضو غیرفعال می‌بایست یا گزینه ترک خانواده را انتخاب کند یا یکی از نیازها را تحقق بخشد."
    },
    {
        "question": "شفافیت — چگونه می‌توانم اطمینان حاصل کنم که نیازی که هزینه‌اش را پرداخت کرده‌ام به دست کودک رسیده است؟",
        "answer": "در هر مرحله از تکمیل نیاز، رسید آن مرحله در پنل همراه با تاریخ بارگذاری خواهد شد. شما می‌توانید با مراجعه به نیازهای انجام‌شده و انتخاب نیاز مربوطه، رسید دریافت وجه، سفارش کالا، تحویل کالا به انجمن و تحویل کالا به کودک را مشاهده کنید. مشاهده مسیر کامل نیازها در بخش اکوسیستم نیز امکان‌پذیر است. پس از یکپارچه‌سازی بلاک‌چین و اضافه شدن امضای دیجیتال، مشاهده مراحل دقیق‌تر خواهد شد."
    },
    {
        "question": "شفافیت — بعد از کمک، چه گزارشی دریافت می‌کنم؟ آیا می‌توانم اثرگذاری مشارکتم را ببینم؟",
        "answer": "بله. با مراجعه به بخش نیازهای انجام‌شده و انتخاب هر نیاز، گزارشات هر مرحله از نیاز را به همراه تاریخ و اطلاعات تکمیلی مشاهده می‌کنید. بخش اکوسیستم نیز اثرگذاری مشارکت شما را به‌صورت عمومی نمایش می‌دهد."
    },
    {
        "question": "شفافیت — نیازهای کودکان چطور انتخاب می‌شوند؟",
        "answer": "نیازهای کودکان توسط مددکاران هر انجمن تایید، بررسی و انتخاب می‌شوند. پس از اضافه شدن هر نیاز به پنل، مراحل اعتبارسنجی انجام شده و پس از تایید نهایی هر نیاز برای پرداخت به خانواده‌های مجازی نمایش داده می‌شود."
    },
    {
        "question": "شفافیت — اطلاعات کودکان چطور تهیه و به‌روز می‌شوند؟",
        "answer": "مددکاران از طریق پنل مخصوص خود، اطلاعات کودکان را بارگذاری و به‌روزرسانی می‌کنند. برای اطلاع از جزئیات نحوه تهیه اطلاعات پروفایل و نیازها، به بخش مستندات مراجعه کنید."
    },
    {
        "question": "تجربه کاربری — SAY چه کاری می‌کند تا من اثر مشارکتم را لمس کنم؟",
        "answer": "شما می‌توانید با مراجعه به بخش اکوسیستم، اثر مشارکت خود و سایر کاربران را در لحظه مشاهده کنید. در این بخش جزئیات تمام نیازها، پرداخت‌ها و رسیدها به‌صورت عمومی نمایش داده می‌شوند."
    },
    {
        "question": "تجربه کاربری — آیا برای مشارکت‌کنندگان فعال پاداش یا امتیازی در نظر گرفته می‌شود؟",
        "answer": "بله. در خصوص ضرب و توزیع توکن، ضریب همکاری طراحی شده است. مشارکت بیشتر و عملکرد بهتر نسبت به نقش‌های مشابه، منجر به ضرب توکن بیشتری خواهد شد."
    },
    {
        "question": "تجربه کاربری — چه چیزی تجربه استفاده از SAY را متفاوت می‌کند؟",
        "answer": "SAY از زاویه متفاوتی به مسئله فقر می‌نگرد. هر مشارکت یا تراکنش، اطلاعاتی بی‌همتا برای پایگاه داده‌ای عمومی فراهم می‌کند که به پژوهش مسائل فقر کمک می‌کند. همچنین ماژول نیاز و مفاهیم سرپرستی مجازی و همیاری به شیوه‌ای نو به یکدیگر پیوند می‌خورند."
    },
    {
        "question": "اطلاع‌رسانی — چطور از نیازهای جدید کودک خود مطلع شوم؟",
        "answer": "از لحظه‌ای که به خانواده مجازی کودکی می‌پیوندید، هر نیاز جدید او از طریق ایمیل یا شماره تلفن ثبت‌شده برای شما اطلاع‌رسانی می‌شود."
    },
    {
        "question": "اطلاع‌رسانی — چگونه از آخرین خبرها و تغییرات SAY باخبر شوم؟",
        "answer": "با مراجعه به بخش اکوسیستم و انتخاب بخش «نقاط عطف»، تغییرات و اخبار مهم SAY را مشاهده کنید. تیم SAY همچنین پیام‌هایی برای کاربران ارسال خواهد کرد."
    },
    {
        "question": "اطلاع‌رسانی — اگر سوال یا مشکلی داشتم، چطور می‌توانم با تیم SAY در ارتباط باشم؟",
        "answer": "تیم SAY از طریق آدرس ایمیل info@saydao.org در دسترس است و در هر مرحله از فعالیت شما در اکوسیستم، کمک خواهد کرد."
    },
    {
        "question": "اطلاع‌رسانی — آیا در صورت تمایل به همکاری با SAY می‌توانم تماس بگیرم؟",
        "answer": "حتما. چه پژوهشگر باشید چه فعال اجتماعی، یا علاقه‌مند به همکاری در زمینه‌ای خاص، تیم SAY از شنیدن ایده‌ها و طرح‌های شما استقبال می‌کند."
    },
    {
        "question": "اطلاع‌رسانی — در چه زمینه‌هایی می‌توانم با SAY همکاری کنم؟",
        "answer": "پژوهش، تحقیق و توسعه، تولید محتوا، تهیه رپورتاژ، اداره و گسترش پنل‌ها و هر زمینه دیگری که به توسعه اکوسیستم کمک کند."
    },
    {
        "question": "توسعه — آیا امکان دارد گزارش‌های مالی دقیق‌تر منتشر شود؟",
        "answer": "بله. SAY در نظر دارد با تیم حسابرسی و بازبینی همکاری کند تا گزارش‌های مالی شفاف‌تر و دقیق‌تری منتشر شود. تا آن زمان، می‌توانید به بخش اکوسیستم برای بروزرسانی‌های مالی لحظه‌ای مراجعه کنید."
    },
    {
        "question": "توسعه — SAY چه برنامه‌ای برای بهبود اپلیکیشن و رفع مشکلات دارد؟",
        "answer": "سازمان SAY در تلاش است تجربه کاربری را بهبود دهد. انتقادات و پیشنهادات کاربران توسط تیم بررسی شده و اقدامات لازم برای رفع مشکلات انجام می‌شود. نظرسنجی‌ها نیز به کنترل تجربه کاربری کمک می‌کنند."
    },
    {
        "question": "توسعه — آیا امکان دنبال کردن نشست‌های آموزشی و اجتماعی SAY به‌صورت آنلاین وجود دارد؟",
        "answer": "بله. در صورت برقراری نشست جدید، اطلاع‌رسانی سراسری صورت می‌گیرد و اطلاعات تکمیلی و پلتفرم‌های مربوطه اعلام خواهد شد."
    },
    {
        "question": "توسعه — SAY چه تفاوتی با سایر پلتفرم‌ها دارد؟",
        "answer": "پروژه SAY به‌عنوان یک سازمان خودمختار بر بستر Web3 فعالیت می‌کند که دیدگاه جدیدی در حکمرانی اجتماعی، کمک‌های مردمی و شفافیت ارائه می‌دهد."
    },
    {
        "question": "قوانین — SAY تحت چه مجوزها یا نهادهای قانونی فعالیت می‌کند؟",
        "answer": "شرکت پندار آرا هوشمند در تاریخ 1397/09/19 با شناسه ملی 14007995475 به ثبت قانونی رسید و مجوز نشر بر خط برای محتوای دیجیتال را دریافت کرده است. این شرکت مدت زمانی است که به‌صورت انحصاری پروژه SAY را پیگیری می‌کند."
    },
    {
        "question": "قوانین — چه کسانی در پشت صحنه SAY فعالیت می‌کنند؟",
        "answer": "تیم ما متشکل از گروه‌های تحقیق و توسعه، برنامه‌نویسی، تولید محتوا، مستندسازی و مدیریت پنل‌ها است."
    },
    {
        "question": "قوانین — چطور مطمئن شوم اطلاعات کودکان واقعی و معتبر است؟",
        "answer": "اطلاعات هر کودک توسط مددکاران هر انجمن با دقت در پنل ثبت می‌شود. در صورت تمایل می‌توانید از طریق ارتباط با آن انجمن از واقعی بودن اطلاعات اطمینان حاصل کنید. به دلیل مسائل امنیتی، اطلاعات هویتی کامل کودک فاش نخواهد شد."
    },
    {
        "question": "قوانین — چرا امکان مشاهده‌ی اطلاعات هویتی کامل کودکان وجود ندارد؟",
        "answer": "SAY معتقد است افشای اطلاعات هویتی کودکان حریم خصوصی آن‌ها را به خطر می‌اندازد. برای جلوگیری از تأثیرات منفی و حفظ بی‌طرفی سیستم، از ثبت نام با نام حقیقی خودداری می‌شود."
    },
    {
        "question": "قوانین — کمک‌های مالی دقیقاً به چه حسابی واریز می‌شود و چه نهادی آن را نظارت می‌کند؟",
        "answer": "SAY با استفاده از بستر بلاک‌چین این امکان را فراهم کرده تا تمامی تراکنش‌های مالی به‌صورت رسمی و غیرقابل تغییر برای عموم قابل مشاهده باشند."
    },
    {
        "question": "قوانین — گزارش‌های مالی SAY چگونه تهیه و منتشر می‌شوند؟",
        "answer": "گزارش‌های مالی به‌صورت اتوماتیک در بخش اکوسیستم قرار می‌گیرند. در گزارش پرداخت‌ها می‌توانید جزئیات هر تراکنش از جمله اطلاعات نیاز، وجه پرداخت شده و تاریخ و رسید تکمیل هر مرحله را مشاهده کنید."
    },
    {
        "question": "قوانین — اگر شک یا سوالی درباره شفافیت مالی داشته باشم، چطور بررسی کنم؟",
        "answer": "از آنجا که SAY پروژه‌ای متن‌باز است و تمامی تراکنش‌ها در بستر بلاک‌چین ثبت می‌شوند، می‌توانید با مراجعه به بخش اکوسیستم و مشاهده رسیدها و مسیر نیازها از جزئیات زمانی و مالی آگاه شوید."
    },
    {
        "question": "قوانین — آیا SAY با سازمان‌های رسمی همکاری دارد؟",
        "answer": "بله. SAY در حال حاضر با موسسه توانمندسازی مردمی مهر و ماه، مرکز خدمات بهزیستی مثبت زندگی ۱۲۸۸ و موسسه خیریه نورا همکاری می‌کند و قصد دارد همکاری‌های خود را گسترش دهد."
    }
]